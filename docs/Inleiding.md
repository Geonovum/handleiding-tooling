# Inleiding

Dit document bevat een beschrijving van de Geonovum werkwijze en ook een handleiding behorend bij die werkwijze.

## Aanleiding

Om de standaarden die in beheer zijn bij Geonovum te kunnen beheren, wordt gebruik gemaakt van verschillende tooling. Documenten die behoren bij de standaarden worden gepubliceerd op https://docs.geostandaarden.nl als HTML bestanden, deze HTML bestanden worden aangemaakt met een tool van W3C: ReSpec. 

ReSpec maakt gebruik van input bestanden om de HTML te genereren. Deze inputbestanden (de content) wordt gemaakt in een formaat: Markdown. Deze Markdown bestanden kunnen worden aangemaakt met text editor zoals Visual Studio van Microsoft of Notepad++. Visual Studio heeft het voordeel dat de editor mooi integreert met de Github Desktop Client. GitHub tenslotte wordt gebruikt als de “repository”, waarin alle bestanden die bij een standaard horen, komen te staan.

Dit document beschrijft hoe je een GitHub Account maakt, hoe je GitHub Desktop Client installeert en gebruikt, hoe je een Respec mappenstructuur opbouwt, welke bestanden er nodig zijn voor een standaard, en hoe je de verschillende versies van een standaard genereert. Ook wordt uitgelegd hoe je de Markdown plugin in Microsoft Word installeert en gebruikt.

## Leeswijzer

In de menubalk aan de bovenkant zie je de verschillende onderwerpen (en subonderwerpen) die in deze documentatie behandeld worden. Kies een onderwerp en in de linkermenubalk verschijnt een hoofdstukindeling. Ook is er zoekfunctie.

